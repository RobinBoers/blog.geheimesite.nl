---
title: "Regels & regelzucht"
date: 2022-10-07T21:44:28+02:00
draft: false
---

Sinds dit jaar is de oude rector van onze school met pensioen en hebben we dus een nieuwe rector. Deze nieuwe rector heeft aan het begin van het schooljaar een half A4'tje aan nieuwe regels ingevoerd. De nieuwste regel, die vandaag is ingevoerd, is dat alle telefoons voorin de klas in een stomme telefoontas moeten worden gehangen (gelegd? gestopt?). En om eerlijk te zijn ben ik de nieuwe regels nu al helemaal zat. Het voelt alsof ik gestraft wordt voor de acties van andere leerlingen.

Ik denk dat je in elke goed functionerende groep maar twee regels nodig hebt:

- Je gedraagt je
- Iedereen moet het naar zijn zin hebben

Als leerlingen dan de les verstoren, brutaal zijn of ander ongewenst gedrag vertonen kan je zeggen dat ze zich niet gedragen. De tweede regel is om de omgang tussen leerlingen te verbeteren. Je verbied hiermee bijvoorbeeld pestgedrag en gevechten.

Misschien dat er op school nog een extra regel zou moeten zijn:

- Je moet je goed inzetten in de les

Als leerlingen dan geen huiswerk maken, een slechte werkhouding hebben of niet bezig zijn met de les overtreden ze regel drie.

Drie regels: dat is alles wat je volgensmij nodig hebt. Dat maakt de omgang op school voor ons een stuk prettiger en het zorgt er ook voor dat docenten niet de hele tijd bezig zijn met domme regels handhaven zodat ze meer tijd hebben voor het geven van hun les.

Ik ben de regelzucht zat. _Ik hoop trouwens dat meneer Poesiat dit niet leest, want dan zijn de rapen gaar._
