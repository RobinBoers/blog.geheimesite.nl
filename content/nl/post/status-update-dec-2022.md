---
title: "Status update: 2022"
date: 2022-12-23T15:31:55+01:00
tags: 
- status update
- leestips
---

Hallo. Het is een hele tijd geleden dat ik iets op mn blog gepost heb. Het is inmiddels een zomervakantie en een half schooljaar verder, dus het is hoog tijd voor een update.

Ik heb dit jaar vooral gewerkt aan [Sharefox](https://sharefox.eu) en mijn eigen site. Over mijn eigen site vertel ik later wat meer, maar in het kort: mijn website is nu herschreven met [Hugo](https://gohugo.io) en is ongeveer 7x zo snel en verbruikt een stuk minder data. Verder kan ie nu praten met andere websites door middel van open standaarden zoals bijvoorbeeld [webmention](https://indieweb.org/Webmention).

Ook ben ik dit jaar een heleboel nieuwe en interessante blogs gaan lezen. Ik postte vorig jaar [een blogje met leestips](/2022/02/leestips-deze-blogs-raad-ik-aan-in-2022.html), dus laten we die traditie voortzetten. Ik heb dit jaar een OPML bestand (dat is gewoon een collectie RSS feeds) gemaakt voor in mijn RSS reader. Je kan het OPML bestand [op mijn website](https://geheimesite.nl/subscriptions) zien, want ik heb het mooi gerenderd met behulp van een aantal handige XSL stylesheets. Dus neem zeker een kijkje als je het interessant lijkt!

Ik was vorig jaar [niet heel duidelijk over mijn plannen](/2022/01/plannen-en-projecten-vorig-jaar-en.html). Ik noemde Nindo kort, maar ik heb inmiddels Nindo [opnieuw offline gehaald](https://geheimesite.nl/projects/nindo#een-nieuwe-start), omdat het echt [een rotzooi was achter de schermen](https://nindo.geheimesite.nl/post/24).

Ik heb voor komend jaar een aantal wel concrete plannen:

*   Ik wil een text-based SSG schrijven in Rust
*   Ik wil Sharefox een stuk verbeteren
*   Ik wil mijn eigen Gitea/Forgejo instance opzetten voor mijn projecten
*   Ik wil een CSS frameworkje voor mezelf maken

Ik heb ook een aantal blogposts in de pipeline zitten. Ik ben al ongeveer een halfjaar bezig met een post over de gevaren van crypto. Ik had een goed lopend stuk met sterke argumenten, maar ik twijfelde over het publiceren daarvan. En ja hoor, 2 dagen later publiceerd Arjan Lubach [een aflevering van de Avondshow met exact mijn argumenten erin](https://www.youtube.com/watch?v=5lzGyIaMljY).  
En zo als ik al zei ben ik ook bezig met het schrijven van een post over hoe ik dit blog en mijn site heb geoptimaliseerd met behulp van Hugo, die waarschijnlijk ergens in de vakantie uitkomt.

En over [die smartphone](/2021/01/ik-wil-zelf-een-telefoon-maken.html)? Beetje te ambitieus misschien...  
Maar die [gameboy die kan bellen](/post/de-diy-telefoon-dit-is-het-plan)? Dat gaan we zeker doen (hoop ik). We zien over een jaar wel of ik me aan deze belofte kan houden :P

Anyway, dat is het voor nu. Fijne kerstdagen!
