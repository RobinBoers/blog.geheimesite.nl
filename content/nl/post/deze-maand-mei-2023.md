---
title: "Deze maand: Mei 2023"
date: 2023-06-01T20:58:19+02:00
tags: 
- status update
---

Deze maand heb ik heel wat leuke dingen gedaan. Ik heb een heel klein beetje gewerkt aan mijn programmeertaal, mijn site wat verbeterd (hij is nu ROZE met PAARS :D) en een Fairphone gekocht.

Ik ben erg blij met m'n Fairphone. Ik heb nu een groene Fairphone 4 met 256 GB aan opslag. Ik heb voor een Fairphone gekozen omdat ze milieubewuster, makkelijker (zelf) te repareren en (natuurlijk) eerlijker zijn voor de mensen die hem gemaakt hebben. Daarnaast is erg heel veel support voor alternatieve privacy bewuste Android ROMS op de Fairphone. Hij draait momenteel [CalyxOS](https://calyxos.org/), en ik ben daar erg tevreden mee.

Daarnaast is mijn website nu roze met paars. Ik had even behoefte aan een redesign, so here you are. Ik ben er wel blij mee. Ik heb ook de oude versies van mijn site verplaatst van `geheimesite.nl/website/v/X` naar [classic.geheimesite.nl](https://classic.geheimesite.nl), en ik zat ook na te denken om een mirror van mijn site op iets van `raw.geheimesite.nl` of `plain.geheimesite.nl` te hosten met alleen bare-bones semantic HTML.

Verder ben ik met school een week naar Praag gegaan. Het was een hele leuke trip en ik heb er erg van genoten. Praag is echt een hele oude en mooie stad. We zijn naar een burcht gegaan, hebben een wandeling gemaakt in een natuurgebied, een gevangenis/concentratiekamp bezocht, gekanoÃ«t en elke avond gezellig in een andere restaurantje gegeten. Erg tof!

En tot slot heb ik vorige week zo'n 8 uur besteed aan het lezen van wetenschappelijke artikelen over nepnieuws voor een opdracht voor school. Ik vond het erg interessant (anders had ik er geen 8 uur van mijn leven aan gespendeerd LOL) en ik sta te popelen om te schrijven over wat ik allemaal heb geleerd. Ik denk dat ik mijn hoofdstuk uit onze schrijfopdracht (een beetje aangepast) hier zal publiceren :)[^1]

## Aan het lezen

Ik heb [_The name of the Wind_](https://www.bibliotheek.nl/catalogus/titel.302329323.html/the-name-of-the-wind/) en [_Wij zijn ons brein_](https://nl.wikipedia.org/wiki/Wij_zijn_ons_brein) allebei uitgelezen. Die eerste vond ik zo leuk dat ik gelijk deel 2 en een spin-off roman besteld heb op bol.com!

Verder ben ik nu bezig in [Vallen](https://www.jeugdbibliotheek.nl/12-18-jaar/lezen-voor-de-lijst/15-18-jaar/niveau-3/vallen.html) van Anne Provoost. Ik moet namelijk voor school _literatuur_ lezen. Ik vind het toch wel knap hoe ze lezen zo fucking saai kunnen maken.

Verder ben ik eindelijk begonnen in de Engelse versie van Harry Potter. Ik wilde Harry Potter altijd al in de originele taal lezen, dus toen ik en mijn zusje ze bij de boekhandel zagen staan hebben we er "perongeluk" drie gekocht. En tja, dan moet je eigenlijk de rest ook wel hebben toch?

## Interessante posts uit mijn RSS feed

- [**Terence Eden**: The limits of General Purpose Computation](https://shkspr.mobi/blog/2023/05/the-limits-of-general-purpose-computation/)
- [**Terence Eden**: How do you stop people accessing data they shouldn't?](https://shkspr.mobi/blog/2023/05/how-do-you-stop-people-accessing-data-they-shouldnt/)
- [**Terence Eden**: Does AI mean we don't need the Semantic Web?](https://shkspr.mobi/blog/2023/05/does-ai-mean-we-dont-need-the-semantic-web/)
- [**Jatan Mehta**: Colored vs. underlined links, or why the latter is better](https://thoughts.jatan.space/p/colored-vs-underlined-links)
- [**Terence Eden**: The new .zip TLD is going to cause some problems](https://shkspr.mobi/blog/2023/05/the-new-zip-tld-is-going-to-cause-some-problems/)

## Coole dingen die ik online tegenkwam

- [History of the browser user-agent string](https://webaim.org/blog/user-agent-string-history/)
- [The Gossip Economy of Online Social Media](https://events.kmi.open.ac.uk/misinformation/assets/accepted-papers/Gossip_economy_BOURBON.pdf)

[^1]: Update: hij is gepubliceerd hoor: <https://blog.geheimesite.nl/notes/hoe-wordt-nepnieuws-via-social-media-verspreid/>
