---
title: 'iOS 6 in 2021'
date: 2021-02-24T11:52:00.002-08:00
draft: false
url: /2021/02/ios-6-in-2021.html
tags: 
- ios
- jailbreak
---

![iOS 6 logo](https://1.bp.blogspot.com/-RDe4mdNvgMc/YDAbjEMmczI/AAAAAAAAKXo/f8ic4BxpB0AokjFq_POi75L3acGmmBFSwCLcBGAsYHQ/w200-h200/ios-6-logo-56a536383df78cf77286f4ac.jpg)

De [eerste video](https://www.youtube.com/watch?v=JBPA_u034-0) op mijn YouTube kanaal ging over het dualbooten van mijn iPad 2. Ik ging in die video namelijk met coolbooter mijn iPad 2 downgraden naar iOS 7. Maar mijn iPad heeft niet lang iOS 7 gedraaid hoor. Ik ben namelijk 3 dagen na het maken van die video naar iOS 6 geswitcht.

Ik wil je in deze blogpost vertellen hoe mijn ervaringen met iOS 6 in 2020 en 2021 tot nu toe zijn geweest. Spoiler: vrij goed. iOS 6 zelf is vrijwel onbruikbaar in 2020 of 2021. Maar met wat tweaks werd het toch mogelijk. Zelfs iMessage en Facetime werken!  

Het eerste wat ik heb gedaan is het jailbreaken van iOS 6. Dit was vrij simpel, want dat was gewoon een optie in Coolbooter. Daarna heb ik wat tweaks geïnstalleerd vanuit Cydia. \

Een daarvan is [AppSync Unified](https://cydia.akemi.ai/?page/net.angelxwind.appsyncunified). Daarmee verwijder je de restrictie van Apple om .ipa files te installeren. Als je AppSync hebt gedownload en geïnstalleerd, kan je naar [mtmdev.org](http://mtmdev.org) gaan. Dat is een website waar ze oude iOS apps archiveren. Je kan dan bovenin op "webapp" klikken. Er wordt dan een scherm geopend waaruit je oude apps die niet meer in de AppStore staan kan installeren.

Over de AppStore gesproken. Als je apps probeert te installeren krijg je de melding "This app is incompatible". Dit is veroorzaakt door een bug in iOS waarbij iOS eerst checkt voor moderen features zoals 64-bit en bluethoot voor het installeren. Daar kan iOS 6 niet mee omgaan omdat die dingen toen nog niet bestonden. Om dit op te lossen kan je de tweak [Checkmate, Store!](https://www.reddit.com/r/LegacyJailbreak/comments/cy4l1g/release_checkmate_store_bypass_capability/) installeren. Deze tweak houd de AppStore voor de gek en zorgt ervoor dat je alsnog oude versies (die wel degelijk compatible zijn) van apps kan downloaden.  

Verder is IPA installer ook een handige tweak. Je kan daarmee je eigen .ipa files installeren. Ik heb hiermee bijvoorbeeld Minecraft op mijn iPad gezet.

Als je YouTube wil kijken, of Google apps gebruikt is het handig om de volgende tweaks te gebruiken: [TubeFixer](https://tubefixer.ovh/) en [GSignInFix](http://cydia.invoxiplaygames.uk/package/googlesigninfix).

En als je Discord gebruikt, heb je misschien gezien dat dat niet beschikbaar is voor iOS 6. Er is gelukkig iemand in [r/LegacyJailbreak](https://reddit.com/r/LegacyJailbreak) die een discord client genaamd [Discord Classic](http://cydia.invoxiplaygames.uk/package/discordclassic) voor oude iOS versies heeft gemaakt.  Dus yee! Er zit geen support voor welke vorm van multimedia dan ook in, maar hé, je kan chatten toch?  

En dat is ongeveer alles om de iPad weer redelijk functioneel te maken.  

Er zijn verder wel een paar dingen die je gewoon echt mist in iOS 6: mail en websites. De mail app functioneert gewoon helemaal niet meer. Je kan geen mails openen of versturen. Safari is een ander verhaal. Het internet werkt namelijk gewoon, maar de WebKit versie van Safari is sterk verouderd. Daardoor worden websites (vooral menu's) niet meer correct weergegeven. Maar dat is echt het enige.  

Ik hoop dat je deze post interessant vond.

\-Robin
