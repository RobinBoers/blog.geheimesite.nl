---
title: 'Waarom ik naar Linux ga switchen'
date: 2021-03-23T01:47:00.000-07:00
draft: false
url: /2021/03/waarom-ik-naar-linux-ga-switchen.html
tags: 
- linux
---

He hallo,

Jup, je zag het correct. Ik ga Windows opgeven en Linux installeren op mijn laptop. In deze post leg ik je precies uit waarom.

Voor mensen de lezers die het nog niet weten: Linux is een open-source besturingssysteem. Het wordt door de community en wat bedrijven onderhouden, en is volledig open-source. Dat betekent dat iedereen de code mag inzien, bewerken en ditribueren.

De grootste reden voor de switch is dat ik zelf in beheer kan zijn van mijn eigen computer. Ik werk nu al sinds 2018 met Linux, en wat me vanaf het begin al opviel: je kan echt alles met je systeem doen. Als ik de standaard icoontjes niet mooi vind, kan ik zo een ander theme installeren. In Linux heb je keuze. De keuze om je eigen desktop envoirment te kiezen, te kiezen welke software je wilt draaien op je apparaat, en de keuze of je wel of niet wilt updaten.

Een andere reden is privacy. Linux trackt je niet. Linux verzamelt je data niet, en in Linux krijg je geen advertenties in je start menu te zien. Als je Linux installeert krijg je niet eerst allemaal popups van een bedrijf dat je antivirus probeert aan te smeren, of een gratis abonnement op Dropbox voor 6 maanden waar je daarna aan vast zit.

Als je Linux download is het vanaf dat moment van jouw. Je hebt de rechten voor de software. Dat is omdat Linux open-source is. Je kan de software aanpassen en distribueren. In Windows mag dat niet. Microsoft is nog steeds eigenaar van de software, ook al draait het op **jouw** computer. Je mag Windows niet aanpassen, en je hebt geen volledige toegang tot je systeem.

Een ander enorm pluspunt aan Linux zijn de package managers. In Windows moet je, als je een programma wil installeren, naar de website van de fabrikant, een installer downloaden en draaien. En dan hopen dat je niet de verkeerde link in Google had genomen, of op een advertentie had geklikt.

In Linux is dat veel simpeler. Linux werkt namelijk met package managers. Dat zijn een soort programma's die automatisch de software voor jouw downloaden en installeren. Dit gaat met zogenaamde repo's. Repo's zijn collecties software samengesteld door de makers van je distro. De software in een officiële repo is meestal gecontroleerd en veilig. Het enige wat je als gebruiker dus nog hoeft te doen is de computer te vertellen wat je wil installeren. Als ik bijvoorbeeld Firefox wil installeren, hoe ik alleen maar mijn package manager (in dit geval **apt**) te vertellen wat ik wil installeren door dit in mn commandline te typen:

```bash
sudo apt install firefox
```

En voilla, 30 seconden later heb ik Firefox geïnstalleerd.

Wat voor mij ook belangrijk was dat ik in Linux veel meer kan doen qua programmeren. Het is gewoon zo dat Linux een beter besturingssysteem is om op te programmeren, juist omdat je overal bij kan, en nergens muurtjes voor staan zodat je niks kapot maakt. Ik ben geen kleuter, en ik kan zelf ook wel bedenken dat ik niet alle bestanden in de System32 folder moet verwijderen. Maar in Linux **kan** het wel (maar dan de Linux equivalent).

En ook niet onbelangrijk: looks. Windows 7 zag er goed uit, en alles voelde alsof het bij elkaar hoorde. In Windows 10 is dat gewoon totaal niet meer. De helft van de UI en programma's gebruikt dezelfde UI als in Windows 7, maar dan flat. Maar de andere helft gebruikt ineens de nieuwe "metro" stijl. Maar zelfs binnen de metro apps verschilt vanalles. In Linux is alles aan te passen, en over het algemeen gebruiken alle programma's dezelfde UI toolkit, en volgen ze dezelfde richtlijnen voor UI, waardoor alles er goed uitziet, en bij elkaar past.

En de laatste reden is dat Linux leuk is. Vroeger toen ik voor het eerst met computers in aanraking kwam was Windows leuk. Je kon allemaal dingen op dat scherm laten zien. Maar Windows is gewoon niet meer leuk. Linux wel. Je kan echt alles aan Linux aanpassen. Als ik de naam van mijn distro wil veranderen, kan ik 1 bestand aanpassen, en ik draai ineens geen Pop\_OS! meer, maar RobinOS.  

Dus dit zijn de redenen dat ik naar Linux switch. Ik zal over een paar weken laten weten hoe Linux me bevalt als ik het als mijn primaire besturingssysteem gebruik. En anders kan ik altijd nog terug naar Windows gaan.  

\- Robin
