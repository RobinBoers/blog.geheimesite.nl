---
title: 'Waar ben ik momenteel in mijn plannen voor dit jaar?'
date: 2021-07-07T06:00:00.000-07:00
draft: false
url: /2021/07/waar-ben-ik-momenteel-in-mijn-plannen.html
tags: 
- tools
- javascript
---

In [deze blogpost](https://blog.geheimesite.nl/2021/01/dit-wil-ik-leren-in-2021.html) praatte ik over mijn doelen voor dit jaar. We zitten nu op de helft van dit jaar, en het leek me een goed moment om te kijken waar ik momenteel sta.

Ik noemde in die blogpost zes dingen die ik graag wilde leren en vijf mogelijke projecten.Van de zes dingen waarin ik me wilde verdiepen heb ik er tot nu toe drie geleerd:

*   Linux, Python en Bash. Ik heb geleerd hoe ik commandline apps maak voor Linux met bijvoorbeeld [whiptail](https://en.wikibooks.org/wiki/Bash_Shell_Scripting/Whiptail). Al vind ik Bash nog steeds echt een rotsyntax hebben. Verder heb ik me ook verdiept in Python en het maken van games voor de [BBC micro:bit](https://microbit.org/).
*   Socket.io en websockets. Ik heb me verder verdiept in socket.io, maar uiteindelijk niet verder gegaan met NinjaDO. Ik had niet genoeg motivatie en het project leek me niet leuk meer.
*   localStorage. Ik heb geleerd hoe ik localStorage gebruikt om instellingen die een gebruiker maakt op te slaan. Ook heb ik met de webStorage API een vervanger voor [CodeEditKit](https://www.geheimesite.nl/library/projects/package/code_edit_kit.php) gemaakt genaamd [VSKodium](https://www.geheimesite.nl/library/projects/package/VSKodium.php).

Ik heb verder besloten om toch niet verder te gaan met Electron, maar te leren GTK apps te maken. GTK leek me een betere optie omdat het echte desktop apps zijn, en daardoor veel minder RAM opslokken. Electron is under-the-hood gewoon Chromium, en Chromium heeft veel RAM nodig.  

Van de mogelijke projecten heb ik er twee daadwerkelijk gemaakt. Ik heb verder gewerkt aan termitools (voornamelijk tijdens de online lessen ðŸ˜œ) en ik heb een chatapp gemaakt als replacement voor Nindo (zie [deze blogpost](https://blog.geheimesite.nl/2021/02/thinkchat-mijn-nieuwe-chatapp.html)). Het enige probleem is dat ik geen socket.io kan draaien in de backend van mijn website, en ik geen geld heb voor een VPS. Dat betekent dat er nog steeds geen replacement (echt) voor Nindo is, maar het maakt me niet heel veel uit.

De rest van de projecten leken me bij nader inzien niet leuk genoeg of hadden (naar mijn mening) niet genoeg nut.

De rest van het jaar wil ik me nog verdiepen in Express, GTK apps, React + React Native en Three.js (zie mijn [vorige post](https://blog.geheimesite.nl/2021/07/threejs-3d-grahics-met-javascript.html)). Vooral wat meer backend development lijkt me wel leuk, aangezien ik dat weinig doe.  

\- Robin
