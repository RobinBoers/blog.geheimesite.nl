---
title: 'Gamedevelopment met Phaser 3'
date: 2021-03-06T01:41:00.003-08:00
draft: false
url: /2021/03/gamedevelopment-met-phaser-3.html
tags: 
- javascript
- phaser
---

{{< figure src="https://1.bp.blogspot.com/-S92EtOLTpdQ/YENNylIZKvI/AAAAAAAAKkI/YcomGowVgRM3rvxgphYfO9fNbeoJbKpCQCLcBGAsYHQ/s800/cover.png" alt="CutieTanks title banner" >}}

Ik heb me na het maken van mijn game [Sticks and Rocks](https://robijntje.itch.io/sticks-and-rocks) verdiept in Phaser 3. Phaser is een framework om games te maken met HTML en Javascript. Je kan er physics, spritesheets audio en nog veel meer mee maken.

Ik heb als experiment een game gemaakt genaamd CutieTanks. CutieTanks is een shoot 'em all arcade game waar de laatste die nog leeft wint. Je kan screenwrappen. Dat betekent dat als je aan de ene kant van het scherm verdwijnt, je aan de andere weer verschijnt.

Je kan CutieTanks tot 4 spelers spelen, en je speelt met een controller. Je kan zelf een skin en level kiezen. Er zijn nu 3 levels: City, Forest en Factory. Alle levels hebben jumppads, en factory heeft ook nog lopende banden.

Als je de game start moet je op de start knop klikken om het player select scherm te openen. Elke speler die dan mee wil doen klikt op de onderste knop van de d-pad. Je kan met de d-pad een skin selecteren, en dan een level kiezen. Als je daarna op start drukt kom je in een game. Je kan bewegen met de linker analog stick, en richten met de andere analog stick. Als je het fijner vind om te richten waar je heen kijkt, kan je de d-pad gebruiken. De aanbevolen manier is echter met de analog sticks. Om te schieten kan je de rechter analog trigger gebruiken.

{{< figure src="https://1.bp.blogspot.com/-kx-U0mcOlEs/YENNs1AHMvI/AAAAAAAAKkE/sUmqput6SykXXfkDQCwT4F6Mrti1M6NXACLcBGAsYHQ/s1200/forest.png" alt="Screenshot van CutieTanks concept art" >}}
  
Het maken van een game in Phaser was erg leuk. Phaser is vrij makkelijk om te leren, en je kan er heel veel coole dingen mee doen.

Je kan de game proberen op [mijn itch.io profiel](https://robijntje.itch.io/cutie-tanks).

\- Robin
