---
title: "Deze maand: April 2023"
date: 2023-04-28T11:26:01+02:00
tags: 
- status update
---

Ik heb besloten maandelijkse status-updates te doen in plaats van wekelijks. Maandelijkse status updates geven me meer ruimte om iets nuttigs te schrijven en meer tijd interessante dingen te verzamelen.

Dus, wat heb ik deze maand gedaan? Ik heb [een matrix homeserver](https://blog.geheimesite.nl/post/decentralized-messaging-met-matrix/) en [Gitea instance](https://git.geheimesite.nl) opgezet op mijn nieuwe VPS. Al mijn projecten staan nu op mijn eigen Gitea instance. Voor nu nog als mirrors, maar in de toekomst is het plan om de primaire repo op `git.geheimesite.nl` te hebben en die te mirroren naar GitHub en Codeberg.

Verder is de jeugddivisie van de handbal klaar, en we zijn 4e geworden! We spelen nu in de regionale B-competitie om ons voor te bereiden op de B-jeugddivisie na de zomer. Ik was eigenlijk al een jaar een B'tje, maar ik speelde nog bij de C omdat ons B-team vorig jaar uit elkaar was gevallen. Het is best leuk om nu ook echt in de B-competitie te spelen, en ik denk dat het zeker een leerzaam seizoen gaat worden.

Tot slot ben ik aan het werken aan mijn eigen programmeertaal genaamd Grape. Het is een functionele taal die nogal is geinspireerd op Elixir. Ik heb nu functions en recursion al "af", dus je kan er al best interessante dingen in schrijven. Het doel is dat uiteindelijk de taal compiled naar `x86_64` assembly die je dan kan compilen naar machinecode. Voor nu is het nog een interpreter[^1].

## Aan het lezen

Ik heb [_The name of the Wind_](https://www.bibliotheek.nl/catalogus/titel.302329323.html/the-name-of-the-wind/) nog steeds niet uit. Oei! Ik ben er wel in begonnen, en ik vind het een leuk verhaal. Ik kan alleen geen motivatie opbrengen om verder te lezen.

Verder ben ik ook halverwege [_Wij zijn ons brein_](https://nl.wikipedia.org/wiki/Wij_zijn_ons_brein) van Dick Swaab. Ik vind het tot nu toe erg interessant, maar ik vind dat er soms wel een vooroordelen in staan die ik niet helemaal kan plaatsen[^3].

## Interessante posts uit mijn RSS feed

- [**Peter Saint-Andre**: Who's Afraid of the Public Domain?](https://stpeter.im/writings/essays/publicdomain.html)
- [**Evan Hahn**: The lone developer problem](https://evanhahn.com/the-lone-developer-problem/)
- [**LOW‚ÜêTECH MAGAZINE**: How to Build a Low-tech Website?](https://solar.lowtechmagazine.com/2018/09/how-to-build-a-lowtech-website.html)
- [**Kris De Decker**: How and Why I Stopped Buying New Laptops](https://solar.lowtechmagazine.com/2020/12/how-and-why-i-stopped-buying-new-laptops.html)
- [**Ian G. McDowell**: Laying Out a Print Book With CSS](https://iangmcdowell.com/blog/posts/laying-out-a-book-with-css/)
- [**Sean Cassidy**: How to Implement Crypto Poorly](https://www.seancassidy.me/how-to-implement-crypto-poorly.html)
- [**Tyler Cipriani**: Cool desktops don‚Äôt change üòé](https://tylercipriani.com/blog/2022/06/15/choose-boring-desktop-technology/)

## Coole websites die ik online tegenkwam

- [**rachsmith.com**](https://rachsmith.com): echt een heel mooi ontworpen website üòç
- [**small-tech.org**](https://small-tech.org): een kleine non-profit in Ierland die zich inzet voor het "small web". Ze proberen ongeveer hetzelfde te doen als ik probeer met "lokale software".
- [**Ink and Switch**: local-first software](https://www.inkandswitch.com/local-first/). Dit spreekt me heel erg aan. Local-first software is software waarbij alle data op je apparaat staat, en die werkt zonder internetverbinding, maar die met internetverbinding _extra_ nuttig is.
- [**haraldurthorleifsson.com**](https://www.haraldurthorleifsson.com): dit is de dude die [zonder reden volledig door Elon Musk de grond in geboord was](https://ethanzuckerman.com/2023/03/07/elon-musks-compelling-case-for-worst-human-of-2023/) :(

[^1]: Die is geschreven in Python... Een interpreter in een interpreted language schrijven was denk ik niet mijn beste idee üòÖ (maar het werkt wel![^2])

[^2]: Het is wel fucking sloom

[^3]: Het is natuurlijk ook wel een 13 jaar oud boek.
