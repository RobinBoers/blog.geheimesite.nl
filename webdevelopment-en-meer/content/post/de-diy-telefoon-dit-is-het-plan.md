---
title: "De DIY telefoon: dit is het plan."
date: 2022-03-27T21:33:58+02:00
draft: true
tags: 
- diy
- rpi
---

Dus. [DIY telefoon](https://blog.geheimesite.nl/2021/01/ik-wil-zelf-een-telefoon-maken.html). Dat is de challenge die ik mezelf een jaar geleden heb gegeven. En nu heb ik een concreet plan en, ook niet onbelangrijk, geld om dat plan uit te voeren.

In mijn eerste post zette ik een aantal requirements voor mijn telefoon uit. Om even de belangrijkste punten te herhalen:

- Off-the-shelve parts: alles moet in de winkel verkrijgbaar zijn. Ik ben er nog niet aan toe om zelf PCBs te ontwerpen.
- Moet in mijn zak passen: maximale dikte is 4 iPhones op elkaar.
- Moet gebruik kunnen maken van Wifi, Bluethoot en 4G.

Ik had ook een simpel stappenplan voor mezelf bedacht:

1.   Maak een simpele telefoon met batterij, scherm en wifi
2.   Voeg de GSM module toe
3.   Maak een behuizing

En ook niet onbelangrijk: een prijslimiet van €200 euro.

Ik heb nu geprobeerd binnen deze voorwaarden een plan te maken met hoe ik het ga aanpakken. Ik heb tot nu toe dit bedacht:

- **Motherboard:** [Pi Zero W 2](https://www.raspberrystore.nl/PrestaShop/en/raspberry-pi-zero-2/373-raspberry-pi-zero-2-2021-5056561800004.html) van €15-€25
- **Battery:** [PiSugar](https://www.tindie.com/products/pisugar/pisugar-2-battery-for-raspberry-pi-zero/) van €37
- **Screen:** [Waveshare 5.5inch HDMI amoled](https://www.waveshare.com/5.5inch-hdmi-amoled.htm) van €110

Dat brengt ons totaal voor de minimale telefoon fase op een bedrag rond de €160. Dat is nog ruim onder de €200, maar ik weet niet hoe duur GSM en 4G support zal zijn. Maar dat vogel ik dan wel uit. Ik hoor je misschien al denken: is dat scherm niet een beetje prijzig? Jup. Maar ik wilde per se een OLED scherm, omdat de kleuren daarop veel beter zijn. Prioriteiten hè?

Het mooie van de PiSugar als batterij is dat ik niet hoef na te denken over het veilig opladen, batterij percentage en safe shutdown. Dat regelt ie namelijk allemaal zelf. De Pi is verder vervangbaar door andere merken zoals Banana Pi en Rock Pi, en heeft Bluethoot en Wifi ingebouwd. Ik kan ook de SD kaart makkelijk vervangen. Bij Apple kost dat gelijk €100 euro extra.

Maar ik denk er ook al een tijdje over na om een goedkope rekenmachine + klein 3inch schermpje te kopen en een rekenmachine te bouwen waarop Mario Kart gespeeld kan worden. Misschien later ;)

Dus het voorlopige plan is om deze dingen te bestellen en daar dan in de meivakantie mee aan de slag te gaan. Ik zal dan wel een nieuw blogje plaatsen met een aantal foto's. Tot dan!
